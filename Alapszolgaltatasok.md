## Szavazás indítása főmodulról vagy számítógépről

A szavazásokat egy ember, a levezető elnök vagy a jegyzőkönyvvezető (most nevezzük szavazásvezetőnek) tudja elindítani egy számítógépes programból, ami a rendszer főmoduljára van rákapcsolva, ami a kiépített hálózaton keresztül az összes szavazómodullal tartja közvetlenül a kapcsolatot.

A szavazás típusát, az választási opciókat és a paramétereket a programból lehet beállítani, és ettől függ az is, hogy a szavazás hogyan történik a szavazómodulokon.

Egy másik ablakban, amelyet célszerű kivetíteni, a szavazók számára fontos információk olvashatók:
- A feltett kérdés és/vagy a lehetséges válaszopciók
- Esetleg rövid használati utasítás, ha nagyon olcsó szavazómodulok lennének egyszerű felhasználói felülettel

## Szavazás a szavazómodulokon

A szavazás típusától és a megépített szavazómodulok kiépítettségétől függ, hogy pontosan mit lát a szavazó egy szavazás elindítása után, és hogyan kell reagálnia a szavazáshoz.

Eldöntendő kérdés esetén meg kell nyomnia a válaszának megfelelő gombot, bonyolultabb listás szavazás esetén pedig a modulon kiépített felhasználói felület segítségével kell egyenként a listás szavazás opcióiról nyilatkoznia, vagy választ pontoznia.

A titkos szavazásokat lehetővé teendő a választott opciót csak a szavazó látja a saját modulján, de a szavazás tényét egy külső LED jelzi.

## Szavazás kiértékelése

Miután mindenki szavazott vagy a szavazásvezető lezárta a szavazást, a szavazómodulok megküldik a szavazatokat a főmodulnak, ami után a számítógép kiértékeli és közzéteszi az eredményt.
